Syftet med projektet är att utveckla, demonstrera och utvärdera lösningar för lokala effektproblem när elnäten inte 
hinner byggas ut i den omfattning som efterfrågas. Idag är det självklart för en elfordonssägare att smartladda sina 
fordon genom att anpassa sig till spotpriset på el. När detta sker i nät med kapacitetsproblem kommer det dock samtidigt 
leda till ökade lokala utmaningar. Såväl dagens som kommande system för prissättning i näten kommer inte, utan en 
datastandard, på ett effektivt, öppet och transparent sätt kunna leda till en väl anpassad planering av effektuttaget i 
hela landet.

Projektet tar ett ytterligare steg baserat på resultat från en förstudie, som har undersökt förutsättningarna och lagt 
grunden till ett konsortium inför en kommande fullskalig implementering av en svensk standard för maskinläsbara 
elnätstariffer och andra styrsignaler såsom lokaliseringssignaler i elnätet \[[länk](https://ei.se/konsument/el/effekttariffer-effektavgift)\].
Förstudien har visat på stort engagemang och intresse från deltagande partners, såväl fordonsindustri som nätägare, som 
uttrycker ett behov att arbeta gemensamt kring frågan. Under projekttiden har ytterligare intressenter anslutit till arbetet. 
Vi genomför en internationell omvärldsbevakning, och i dialog med aktörerna tagit fram grunden för en specifikation på 
ett gemensamt API, som täcker in stora delar av de tänkta tariffstrukturerna. För närvarande pågår arbete med att planera 
den kommande fasen, vilket bland annat innefattar utformning av API. Tidsplanen är väl anpassad för att övergå till nästa 
fas under december, som omfattar stegvis utveckling, demonstration och utvärdering, även om delar kommer kunna börja 
testas redan under hösten genom att dra nytta av lösningar i andra länder. 
Under den kommande projektperioden kommer RISE att ansvara för förvaltningen av API, samtidigt som projektet genomför ett
arbete för att fastställa hur arbetet ska övergå till en kontinuerlig drift hos en aktör om långsiktigt.

Tillgången till en datastandard är av avgörande betydelse för fordonsindustrin i samband med den omfattande 
elektrifieringen av fordonsflottan samtidigt som nätägare som är förutsättningen för att detta ska bli verklighet har 
uttalat sin vilja att hjälpa till. Behovet av en datastandard för att styra förbrukning, och ge möjlighet för aktörer att 
anpassa sin laddning uttrycks av en stor bredd av aktörer såsom: Energimarknadsinspektionen, nätägare, företag som 
erbjuder laddtjänster, såsom fordonstillverkare, branschorganisationer och många andra samhällsaktörer som på olika sätt 
försöker optimera elförbrukningen.

Den tekniska lösningen, i form av API och informationsutbytesformat, bygger vidare på en lösning som används i Norge. 
För mer ingående tekniska beskrivningar finns det [teknisk dokumentation](doc).  