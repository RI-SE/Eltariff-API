Detta API för elnätsavgifter (ibland även kallade elnätstariffer) tas fram inom ramen för ett projekt lett av RISE
finansierat av Energimyndigheten/FFI. Göteborg Energis och Tekniska verkens nätbolag (Tekniska verken-koncernen med elnät 
i Linköping, Katrineholm och i Mjölby under varumärket MSE) kommer den 1 mars 2025 vara först ut med att publicera sina 
elnätsavgifter i detta maskinläsbara format. Då arbetet med att förbättra och utveckla API:t alltjämt pågår tas synpunkter 
gärna emot och den som använder det bör ha i åtanke att det inledningsvis kan finnas barnsjukdomar.

Den tekniska lösningen, i form av API och informationsutbytesformat, bygger vidare på en lösning som används i Norge. 
För mer ingående tekniska beskrivningar finns det [teknisk dokumentation](doc). 

I arbetet med att ta fram API:t deltar även elnätsbolagen inom Vattenfall, E.ON., Kraftringen, Halmstad och Jämtkraft 
samt ett stort antal andra parter. 
Se mer på [projektsidan hos RISE](https://www.ri.se/sv/expertisomraden/projekt/datastandard-nattariffer-forutsattningar-for-smart-fordonsladdning). 
Målsättningen är att samtliga elnätbolag under perioden fram till den 1 januari 2027 (då de nya tidsdifferentierade 
effektavgifterna som senast ska införas) publicerar sina elnätsavgifter i API:t.

Under våren 2025 kommer RISE att lansera en webbplats där det framgår status för samtliga elnätsbolag samt vilka 
tjänsteleverantörer som anslutit sig till API:t och levererar tjänster som tar hänsyn till elnätsavgifter (det kommer 
innan sidan lanseras ges tillfälle för tjänstebolag att anmäla att de anslutit sig till API:t och därmed få synlighet på 
sidan på lika villkor).

## Håll dig uppdaterad med senaste nyheterna
Vill du bli inbjuden till RISE event och informationstillfällen framöver skicka ett mejl till: [niklas.thidevall@ri.se](mailto:niklas.thidevall@ri.se)
Ange kort vem du är och vad din roll på eventuellt företag du representerar så sätter vi dig på rätt målgruppsanpassad sändlista.